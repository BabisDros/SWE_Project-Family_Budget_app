# Περιγραφή απαιτήσεων
Το λογισμικό διαχείρισης οικονομικών (Budgeting App) θα παρέχει λειτουργικότητα για:
* Εισαγωγή των εσόδων και του ορίου προϋπολογισμού.
* Εισαγωγή δεδομένων από csv αρχείο τράπεζας.
* Υπολογισμό του ημερήσιου προϋπολογισμού σύμφωνα με τα έσοδα και τα έξοδα του χρήστη.
* Απεικόνιση του τωρινού προϋπολογισμού στον χρήστη.
* Διαχείριση του συνολικού οικογενειακού προϋπολογισμού με συμμετοχή όλων των μελών της οικογένειας.
* Εγγραφή μιας οικογένειας στην υπηρεσία του συστήματος από ένα μέλος που θα έχει τον ρόλο του προστάτη.
* Πρόσθεση των υπολοίπων μελών της οικογένειας απο τον προστάτη.
* Καταχώρηση απο κάθε μέλος, των παγίων μηνιαίων εσόδων και εξόδων που το αφορούν.
* Επιβολή χαρακτηρισμού του μηνιαίου παγίου εσόδου ή εξόδου ως προς το ποσό, τον μήνα έναρξης και μήνα λήξης.
* Kαταχώρηση έκτακτων εσόδων και εξόδων.
* Επιβολή καταχώρησης των εσόδων και εξόδων σε κατηγορίες.
* Προβολή του οικογενειακού προϋπολογισμού σε μηνιαία ή ετήσια βάση.
* Δημιουργία κουμπαρά απο κάθε μέλος, για μια αγορά που επιθυμεί να κάνει και στο τέλος κάθε μήνα ο προστάτης της οικογένειας να μπορεί να αναθέσει μέρος του πλεονάσματος (αν υπάρχει) στον κουμπαρά μίας ή περισσοτέρων αγορών.
* Καταγραφή του υπολοίπου του μηνιαίου πλεονάσματος ως αποταμίευση για τον συγκεκριμένο μήνα.
* Παροχή στατιστικών στοιχείων προς όλους τους χρήστες, που αφορούν οικογενειακούς προϋπολογισμούς, όπως ποσοστό οικογενειών με ελλειμματικό/πλεονασματικό προϋπολογισμό ανά μήνα, ποσοστό οικογενειών που αποταμιεύουν 1000, 5000 και 10000 ευρώ ανά έτος κτλ.


Tο λογισμικό διαχείρησης οικονομικών **δεν** θα παρέχει λειτουργικότητα για:
* Να επιβεβαιώνει αν ο χρήστης που έχει τον καθορισμένο ρόλο (προστάτη, μέλους) στο λογισμικό, έχει και τον αντίστοιχο ρόλο στην πραγματική  οικογένεια.
* Τον έλεγχο σωστής ανάθεσης των εσόδων/εξόδων στην κατάλληλη κατηγορία.
* Προβολή του προϋπολογισμού σε custom ημερομηνίες.